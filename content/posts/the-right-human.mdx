---
slug: the-right-human
title: الخير الخالص والشر الخالص
date: 2022-07-29
author: mahmoud
tags:
  - satisfaction
---
للأسف كل لما بتكبر أكتر وبتتفتح مداركك أكتر بيتدرج لعقلك القناعة إن الحياة مش خير صافي مقابل شر صافي. وبيتدرج ليك فكرة إن كل شيء يمتزج فيه الخير والشر.

من أول التراب للجمادات للزرع للحيوانات للإنسان، مفيش شيء شر خالص مخلص ولا خير خالص مخلص. الأرض فيه منها منتجة وفيه منها بور. والزرع فيه منه سام وفيه منه مفيد. والحيوان فيه منه قاتل وفيه منه حنون. بس حتى الأرض البور ممكن تكون مخزنة بترول أو معدن غالي. والزرع السام ممكن يكون مصل وعلاج لمرض، والحيوان الحنون ممكن يجيله صرع يخليه فتاك بالإنسان.

بس الفرق الوحيد بين الإنسان والجمادات، والإنسان والنباتات، والإنسان والحيوانات، إن الإنسان عنده القدرة على إدراك الخير من الشر، وإدراك الأفعال الحسنة من القبيحة، وكمان عنده القدرة على غلب مساوءة وتمكين محاسنه، لذا، أي إنسان ذو قدرة على الإعتراف بالخطأ لهو حقيق بالإنسانية وحقيق بأن يقال عنه عاقل. وأي إنسان عنيد في الشر، لا يملك القدرة على الإعتراف بخطأه إما بسبب عدم إدراكه لخطأه أو لكِبر في نفسه فلا يظن نفسه إنساناً ولا يحسب أنه على شيء من عقل.

أما أصحاب العقول، فلا يعرفون الهزل، ولا يجيدون السفه، ولديهم أفضل مهارة يمكن أن توجد عند إنسان، ألا وهي ترتيب الأولويات. ألا فليعرف كل ذي عقل أولوياته. ويمحصها ويعيد ترتيبها. ويضع الله ورسوله أولها، والدنيا آخرها. وليعلم أن الدنيا ليست بدار قرار ولن تجد فيها إلا الكبد والعناء. فأصبر تَنَل.